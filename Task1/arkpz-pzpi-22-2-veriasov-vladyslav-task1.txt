Харківський університет радіоелектроніки Факультет комп'ютерних наук 
Кафедра програмної інженерії





ЗВІТ
до лабораторної роботи №1 з дисципліни «Аналіз та рефакторинг коду»
на тему: «Розробка VISION & SCOPE» 







Виконав ст. гр ПЗПІ-22-2 Верясов Владислав Олексійович

Перевірили
Доцент кафедри ПІ Лещинський Володимир Олександрович 
Старший викладач кафедри ПІ
Сокорчук Ігор Петрович 






Харків 2024

МЕТА

Метою цієї лабораторної роботи є розробка документа Vision & Scope, який визначає концепцію та рамки проєкту. Документ має окреслити основні бізнес-вимоги, визначити цілі, описати функціональність системи, а також визначити зацікавлені сторони та технічні аспекти. Це дозволить створити основу для подальшої реалізації системи.

ЗАВДАННЯ

Робота передбачає створення документа Vision & Scope, який включає визначення актуальності проблематики, аналіз аналогів та конкурентних переваг, формулювання цілей проєкту, опис функціональних можливостей системи та ролей зацікавлених сторін. Документ також має містити технічні вимоги до системи, пропоновані способи монетизації та окреслення обмежень. Завдання включає підготовку фінального документа у форматі PDF, а також його експортування в текстовий файл із кодуванням UTF-8 для подальшого розміщення у GitHub-репозиторії.

ХІД РОБОТИ

Назва: «Система для підтримки та регуляції прокату електротранспорту»
Назва англійською мовою: «Electric Transport Rental Management System»
Власна назва: «E-Transport».

На першому етапі буде проведено аналіз предметної області, визначено потреби ринку та користувачів у сфері управління електротранспортом. Особливу увагу буде приділено аналізу конкурентів для розуміння, які переваги має запропонована система.
Далі буде описано функціональні можливості системи, включаючи моніторинг стану транспорту, інтерфейси для користувачів і власників парку. Буде сформульовано цілі проєкту та критерії його успішності.
На завершальному етапі буде підготовлено текстовий документ Vision & Scope відповідно до вимог. Документ зберігатиметься у форматах PDF та UTF-8 для подання на платформу dl.nure.ua і завантаження в GitHub-репозиторій.

ВИСНОВОК

У ході виконання роботи було створено документ Vision & Scope, що чітко визначило концепцію, рамки та функціональність розроблюваної системи. Це дозволило краще зрозуміти потреби ринку та цілі проєкту, а також створити основу для його успішної реалізації. Виконання лабораторної роботи сприяло набуттю практичних навичок у структуризації вимог, розробці технічної документації та формулюванні бізнес-рішень. 


ДОДАТОК А
Розробка VISION & SCOPE


1 BUSINESS REQUIREMENTS (БІЗНЕС-ВИМОГИ)

1.1	Business Requirements (Бізнес-вимоги)

Електротранспорт активно впроваджується як зручне та екологічне рішення для пересування в межах міста. Він забезпечує економію часу та є більш доступним способом для коротких поїздок. Проте управління великими парками електротранспорту є складним завданням. 
Ключовими проблемами є:
-	відсутність єдиної платформи для контролю над прокатними засобами (їхнє місцезнаходження, стан, необхідність зарядки або ремонту);
-	складність у відстеженні стану кожної одиниці та її технічного обслуговування;
- незручність для користувачів, які не завжди можуть швидко знайти справний та заряджений транспортний засіб поблизу.
Рішення системи зосереджено на спрощенні цих процесів та покращенні досвіду користувачів.

1.2	Business Opportunities (Бізнес-можливості)

Подібні рішення вже застосовуються такими компаніями, як Bird, Lime, та Bolt. Вони пропонують схожий функціонал, однак мають обмеження на адаптацію під індивідуальні потреби та надання зворотного зв'язку щодо кожної одиниці транспорту. На ринку також існують інструменти для моніторингу транспорту, які проте не поєднують функції моніторингу, обслуговування та управління у комплексному рішенні.

У програмному продукті буде запропоновано:
-	гнучкість у налаштуваннях для бізнесу;
-	розширений контроль над транспортними засобами;
-	можливості монетизації.
Способи монетизації:
Плата за користування транспортом: Користувачі сплачують за оренду транспортного засобу за хвилини або інші часові інтервали.
Продаж прав на використання інформаційної системи: Доступ до системи можно буде придбати та використовувати власникам парку електротранспорту.
Абонентські пакети: Доступ до системи управління може надаватись через підписки для власників парку електротранспорту.
Інтеграція з іншими послугами: Наприклад, реклама на платформі, партнерства із зарядними станціями.

1.3	Business Objectives and Success Criteria (Бізнес-цілі та критерії успіху)

Цілі:
-	створення централізованої платформи для управління транспортом;
-	зниження часу на технічне обслуговування на 20%;
-	підвищення задоволеності клієнтів через оптимізацію доступності транспорту.
Критерії успіху:
-	90% користувачів зможуть знаходити доступний транспорт за 2 хвилини;
-	у перший рік роботи підключено 10 парків транспорту.

1.4	Customer and Market Needs (Потреби клієнтів та ринку)

Клієнти потребують швидкого та зручного способу оренди транспорту. Власники бізнесу шукають рішення для ефективного управління парком, мінімізації витрат на обслуговування та збільшення доходів.
1.5	Business Risks (Бізнес-ризики)

Можливі бізнес ризики:
-	конкуренція: Нові гравці на ринку можуть запропонувати схожі послуги;
-	технічні проблеми: Складність інтеграції IoT-рішень;
-	відсутність попиту: Залежність від популярності електротранспорту у конкретних регіонах;
-	план зниження ризиків: проведення досліджень ринку, постійна технічна підтримка та оновлення системи.

2  VISION OF THE SOLUTION (КОНЦЕПЦІЯ РІШЕННЯ)

2.1 Vision Statement (Окреслення концепції)

Система створена для моніторингу, управління та обслуговування електротранспортних засобів у прокаті. Вона має забезпечити інтерактивний інтерфейс для користувачів транспорту, зручний доступ до інформації для власників парку електротранспорту, а також інструменти для персоналу, що займається обслуговуванням транспорту.

2.2 Major Features (Головна функціональність)

Основна логіка системи полягає у тому, що кожна одиниця транспорту відстежується в режимі реального часу, користувачі отримують дані про доступні одиниці поблизу, власники бізнесу можуть керувати запасами, а технічний персонал має доступ до інформації про стан кожної одиниці для обслуговування. 
Отже, система «E-Transport» — це комплексне рішення для моніторингу, управління та обслуговування електротранспортних засобів, яке забезпечує взаємодію користувачів, власників транспорту та технічного персоналу.

Головна функціональність системи:
-	моніторинг транспорту (MF-1): Відстеження місцезнаходження, стану заряду, технічного стану;
-	 користувацький інтерфейс (MF-2): Інтерактивна карта, замовлення транспорту, завершення поїздки;
-	інструменти для власників (MF-3): Управління парком, аналітика використання, складання звітів;
-	технічне обслуговування (MF-4): Сповіщення про несправності, планування ремонтів.
Серверна частина: Зберігання та обробка даних про транспортні засоби, зокрема їхні локації, стан заряду батареї, технічний стан, історія обслуговування.
IoT-клієнт: Підключення до кожного транспортного засобу для збору даних, які передаються на сервер. Використання датчиків для відстеження стану батареї, місцезнаходження та інших параметрів.
Веб-клієнт: Інтерфейс для власників бізнесу та персоналу. Можливості: управління парком транспорту, перегляд стану кожного засобу, додавання або видалення одиниць, складання звітів.
Мобільний клієнт: Інтерфейс для користувачів транспорту. Можливості: пошук найближчого транспорту, перевірка стану, замовлення, завершення поїздки, перегляд історії використання.

           
2.3 Assumptions and Dependencies (Припущення та залежності)

Припцщення щодо залежності системи:
-	система залежить від стабільного підключення до інтернету.
-	IoT-пристрої повинні бути належним чином налаштовані.
-	інтеграція з хмарними сервісами забезпечить зберігання великих обсягів даних.

3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)

3.1 Scope of Initial Release (Рамки первинного випуску)

У першій версії системи будуть реалізовані:
-	База даних, де буде зберігатися уся інформація про користувачів, транспорт та інше;
-	Серверна частина, де будуть подібні методи:
o	POST /register: Дозволяє створити нового користувача.
o	POST /login: Аутентифікація користувача з використанням електронної пошти та пароля.
o	POST /vehicles: Додавання нового транспортного засобу до бази даних;
o	GET /vehicles/:id: Отримання даних про конкретний транспортний засіб; 
o	PUT /vehicles/:id: Оновлення даних транспортного засобу (наприклад, рівень заряду або статус).
o	POST /vehicles/:id/location: Оновлення локації транспортного засобу.
-	інтеграція Swagger для документації API (автоматична генерація документації для кожного API-методу).
-	перевірка введених даних на коректність для всіх API-методів;
-	інтеграція IoT та підключення відповідного програмного забезпечення для збору даних.

Ця функціональність і тестові сценарії забезпечать основу для перевірки коректності роботи бекенду та бази даних, а також полегшать розширення системи у майбутньому.


3.2 Scope of Subsequent Releases (Рамки наступних випусків)

У наступних версіях системи будуть реалізовані:
-	підтримка інтеграції з іншими платформами (наприклад, Google Maps);
-	розширення функціоналу аналітики для бізнесу;
-	веб додаток для технічного персоналу;
-	веб додаток для адміністраторів та модераторів системи;
-	мобільний додаток для користвачів;

3.3 Limitations and Exclusions (Обмеження та винятки)

У сисетми будуть такі обмеження:
-	система не підтримуватиме ручне введення даних;
-	немає функції автономної роботи без підключення до мережі.

4 BUSINESS CONTEXT (БІЗНЕС-КОНТЕКСТ)

4.1 Stakeholder Profiles (Профілі зацікавлених сторін)

Користувачі електротранспорту: Особи, що використовують електротранспорт у повсякденному житті.
Власники парку електротранспорту: Компанії та підприємці, що надають послуги прокату.
Персонал з обслуговування: Співробітники, які займаються зарядкою, ремонтом та управлінням транспортними засобами.

4.2 Project Priorities (Пріоритети проєкту)

Проєкт буде пріоритетним завдяки:
-	створення стабільної платформи з основним функціоналом;
-	запуск MVP (мінімально життєздатного продукту) в стислі строки;
-	забезпечення високого рівня надійності.
4.3 Технології, які будуть використані у проєкті

Сервер: фреймворк NestJs та мова програмування TypeScript.
База даних: PostgreSQL для зберігання даних.
IoT-технології: Використання таких програмних засобів та технологій, як MQTT-протокол для передачі даних між пристроями, AWS IoT Core або Azure IoT Hub для обробки і зберігання даних у хмарі, а також бібліотек, наприклад, Node-RED для обробки потоків даних. Це забезпечить ефективний збір і передачу інформації з транспортних засобів у режимі реального часу.
Фронтенд: HTML, CSS (Bootstrap), JavaScript (React для веб-клієнта, React Native або Flutter для мобільного).
Хмарні технології: AWS або Koyeb для зберігання даних та обробки інформації в реальному часі.

Посилання на відео з поясненням: https://youtu.be/C1e7lYbVWKQ
